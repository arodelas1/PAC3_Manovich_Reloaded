# Anàlisi d'Hibridació: Notion

## 1. Introducció i Context
L'any 2016 es va produir el llançament de Pokémon GO per part de Niantic, fet que va suposar un fenomen de masses. Col·lectius massius de gent es mobilitzaven per les ciutats a la recerca dels monstres anomenats Pokémon. Es tracta d'un videojoc de realitat augmentada per a telèfons intel·ligents (smartphones) que va convertir-se en l'exemple perfecte d'aplicació d'aquesta tecnologia i de la hibridació amb l'espai físic.

Pokémon GO és la segona iteració del projecte Ingress, de la mateixa empresa Niantic; un joc molt similar que intentava dur a terme aquesta mateixa hibridació que, més tard, el seu successor aconseguiria portar a les grans masses. Aquest fet va convertir el mapa geogràfic —que normalment era una eina informativa— en un espai lúdic i interactiu.

En aquest cas d'estudi veiem clarament com s'usa el concepte de "locative media", ja que transforma completament el metamitjà de la geolocalització per donar-li un altre sentit. En aquest cas, la gent ja no es mou per anar d'una posició A a una posició B d'una manera òptima (com faríem amb Google Maps), sinó que es mou per un objectiu concret: capturar un Pokémon o un gimnàs.

En aquest assaig s'analitzarà com les tecnologies usades en el videojoc Pokémon GO, com ara la geolocalització i la realitat augmentada, han aconseguit que el "mitjà-mapa" i el "mitjà-videojoc" puguin hibridar-se en una experiència cultural nova i completament digitalitzada.

## 2. Anàlisi des de la perspectiva de Lev Manovich

### 2.1. El concepte d'Hibridació
D’acord amb les tesis de Lev Manovich (2013), és fonamental no confondre el concepte d’hibridació amb la simple multimèdia. Mentre que aquesta darrera es limita a la coexistència de diversos mitjans en una mateixa interfície —com podria ser un vídeo inserit en un bloc de text—, la hibridació implica una fusió real de les seves propietats per donar lloc a una experiència completament nova.

En aquest cas, observem una hibridació profunda entre tres capes mediàtiques:

* La imatge fotogràfica en temps real (captada per la càmera del mòbil).

* La interfície de visualització de dades (el mapa de geolocalització basat en Google Maps).

* Els objectes sintètics 3D (els personatges generats per programari).

La hibridació succeeix quan aquestes capes deixen de ser independents. Per exemple, el Pokémon no està simplement enganxat a la pantalla; el programari utilitza algoritmes de visió artificial per fer que el personatge interaccioni amb la geometria de la vorera o l'herba. Aquí, les propietats del món físic (la llum, la profunditat) esdevenen paràmetres que el programari llegeix i manipula.

### 2.2. Remesclabilitat profunda
El concepte de Deep Remixability o remesclabilitat profunda va un pas més enllà de la remescla tradicional de continguts. En el cas de Pokémon GO, aquesta remesclabilitat no es produeix només a nivell de superfície visual, sinó de manera profunda: les tècniques i funcions d'un mitjà s'apliquen a l'altre, canviant la seva funcionalitat inicial.

A la pràctica, observem com les propietats de la base de dades cartogràfica i el sistema de posicionament global (GPS) es remesclen amb la lògica de l'algoritme de joc. En un videojoc tradicional de Pokémon, l'aparició d'un personatge depenia d'un generador de nombres aleatoris dins d'un entorn tancat. En l'híbrid Pokémon GO, aquesta funció s'ha remesclat amb dades del món real:

* L'altitud i el clima: El programari consulta bases de dades meteorològiques en temps real per decidir si apareix un Pokémon de tipus "aigua" o de tipus "gel".

* L'etiquetatge urbà: Les funcions de cerca de Google Maps (com la categoria "parc" o "monument") es converteixen en variables del joc.

Aquesta és la remescla profunda: el programari agafa la capacitat d'anàlisi de dades d'una eina de navegació i la posa al servei d'un joc. El resultat no és un mapa amb dibuixos, sinó un mapa que es pot jugar i un joc que es posiciona, una fusió que només es posible amb la naturaleza adaptable del programari.

### 2.3. La Interfície i l'usuari
La interfície de Pokémon GO representa defineix com una interfície cultural: un codi que no només ens permet interactuar amb dades, sinó que canvia la nostra visió amb la realitat física. En aquest cas, la interfície se superposa a la nostra visió de la ciutat, transformant l'usuari en un subjecte híbrid que habita simultàniament l'espai geogràfic i l'espai de dades.

Un aspecte fonamental és la transició de la interfície d'escriptori a la interfície mòbil. Ja que, la interfície de Pokémon GO exigeix el moviment físic. Aquí, el cos de l'usuari seria el cursor dins del metamitjà. Per interactuar amb un objecte digital (un gimnàs o una Poképarada), l'usuari ha de desplaçar-se físicament. Aquesta és una forma extrema d'interactivitat on el programari dicta el comportament de l'usuari.

A més, la interfície de Pokémon GO utilitza el que s'anomena estratificació (layering). A través de la pantalla, veiem com la camera perd la seva funció principal per passara ser el fons d'una projecció una nova narrativa. Aquesta fragmentació de l'atenció és una característica del programari contemporani que ha passat de ser una eina de treball a ser un filtre permanent de la nostra percepció quotidiana.

## 3. Conclusió
Després de l'anàlisi realitzada, podem concloure que Pokémon GO és molt més que un producte d'entreteniment. És un cas d'èxit d'hibridació de mitjans del programari contemporani. A través de la seva interfície, hem vist com s'esborren les diferències entre la realitat física i la simulació digital, creant un espai on el mapa adquireix les propietats de variabilitat i modularitat pròpies del programari.

Aquest cas ens ensenya que la hibridació no és només una qüestió tècnica, sinó una cultural. El programari de Niantic ha aconseguit que la cartografia, un mitja estàtic i informatiu, esdevingui un mitjà participatiu i lúdic. La fusió de la base de dades amb la visualització en temps real (AR) ha creat un nou llenguatge visual i social que s'identificaria com el "triomf del software sobre el mitjà".

En definitiva, Pokémon GO exemplifica el concepte de metamitjà. És un entorn digital que ha mescla el mapa, la càmera, el videojoc i la xarxa social per retornar-nos una experiència híbrida.

## 5. Referències bibliogràfiques
* *Manovich, L. (2013).* El software toma el mando. Editorial UOC. (Text base per als conceptes d'hibridació, metamitjà i remesclabilitat profunda).

* *Niantic. (2025).* Lightship ARDK: Building the Real-World Metaverse. Recuperat de https://lightship.dev (Documentació tècnica sobre el programari d'hibridació de realitat augmentada).

* *OpenStreetMap Contributors. (2025).* Planet OSM. Recuperat de https://www.openstreetmap.org (Font de dades de cartografia oberta utilitzada per l'hibridació del mapa de joc).

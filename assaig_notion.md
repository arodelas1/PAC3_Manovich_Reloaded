# Anàlisi d'Hibridació: Notion

## 1. Introducció i Context
En el context actual delprogramari de productivitat, Notion ha sortit no només com una aplicació d'organització, sinó com un exemple de a metamitjà. Llançat oficialment el 2016 per Notion Labs, aquest programari ha trencat la tradició de les aplicacions només podrien oferir un servei (text, calculs, etc..) per oferir un entorn híbrid on la informació és completament modificable.

Històricament, les eines d'ofimàtica imitaven els seus homòlegs físics. Microsoft Word imitava el paper de la màquina d'escriure i Excel les graelles de comptabilitat. Notion, en canvi, enten el programari com una extensió de l'intel·lecte humà capaç de gestionar múltiples formats de manera unificada.

La rellevància de Notion per a aquesta PAC3 està en la seva capacitat d'hibridació. Ja no parlem de multimèdia, sinó de com les dades es comporten de manera híbrida (una nota de text pot esdevenir una base de dades), com una base de dades pot transformar-se en un lloc web o en un sistema de gestió de projectes amb un sol clic. Al llarg d'aquest assaig, analitzarem com Notion utilitza la lògica dels "blocs" per dur a terme la remesclabilitat profunda que Manovich descriu a la seva obra.

## 2. Anàlisi des de la perspectiva de Lev Manovich

### 2.1. El concepte d'Hibridació
L'hibridació es distingeix de la multimèdia, els diferents mitjans no només conviuen, sinó que es fusionen generant noves tècniques i interfícies. Notion és un exemplke clar d'hibridació en el programari de productivitat. En la seva interfície, les distincions tradicionals entre un "document de text", una "base de dades" i una "pàgina web" desapareixen per complet.

L'hibridació a Notion es basa en la seva arquitectura de blocs. El programari permet que elements que abans pertanyien a mitjans independents ara comparteixin una mateixa funcionalitat digital. Dins de Notion, un bloc de text pot adquirir propietats de base de dades sense deixar de ser text. Aquesta és la clau de la hibridació, el contingut escrit hereta les capacitats de càlcul i organització de les bases de dades.

El programari d'autor hibrida les interfícies de comandament. A Notion, la barra de comandos (el menú que apareix amb la tecla /) és el punt on s'hibriden les accions. Des d'aquest apartat podem agregar un vídeo, un calendari o un fragment de codi. Aquesta fusió de llenguatges fa que Notion no sigui una eina per fer documents, sinó, un metamitjà on l'usuari construeix la seva pròpia arquitectura, remesclant les propietats dels mitjans.

### 2.2. Remesclabilitat profunda
El concepte de Deep Remixability o remesclabilitat profunda, no tracta només de combinar continguts (com un text i una imatge), sinó de combinar les propietats de diferents mitjans. Notion conté aquest proces a través del tractament de les seves bases de dades i els seus sistemes de visualització.

Dins de Notion, la remesclabilitat profunda s'observa en la capacitat de transformar les dades de manera instantània. Per exemple, un conjunt de dades, com ara un full de càlcul (propietat de càlcul i organització) pot ser remesclat per visualitzar-se com un calendari (propietat temporal), un tauler Kanban (propietat de gestió de processos) o una galeria visual (propietat d'imatge).

Aquesta barreja de la dada és el que definim com la creació de noves propietats que no existien en els mitjans originals. Per exemple, Un calendari de paper només serveix per marcar dates i un calendari a Notion hereta les propietats de la base de dades i les propietats del processador de textos. Les lògiques de la programació i les de l'escriptura narrativa s'hibriden en una estructura on el codi permet que la informació sigui variable i intercanviable. Com a resultat, Notion no és un mitjà per emmagatzemar dades, sinó un entorn per dissenyar eines de dades.

### 2.3. La Interfície i l'usuari

la interfície de Notion no ens obliga a guardar documents en carpetes tancades, sinó que tot és una pàgina niada dins d'una altra, creant una estructura de xarxa que s'assembla més a la navegació web que a l'ofimàtica tradicional. Notion aconsegueix mitjançant el minimalisme que una pàgina en blanc on la interfície de comandament només apareix quan és necessària.

Aquesta "interfície fluida" canvia la manera de funcionar de l'usuari. Mentre que a Microsoft Word l'usuari desenvolupa davant d'un full de paper finit, a Notion l'usuari constrtueix un sistema. Aquesta transició de consumidor de programari a dissenyador d'eines és una de les conseqüències d'aquesta hibridació. El programari d'autor ja no és només una eina per crear contingut, sinó un entorn on l'usuari modela la seva pròpia experiència a través de la personalització extrema de la interfície.

## 3. Conclusió

L’anàlisi de Notion ens permet confirmar que ens trobem davant del que es defineix com el "metamitjà" per excel·lència de la nostra dècada. A través de la seva estructura, s'ha vist com el programari ha deixat de ser un simple transmissor d'informació per transformar-se en un entorn de hibridació profunda. Notion no només simula mitjans anteriors com el text o les taules, sinó que els dota de noves propietats que serien impossibles en qualsevol suport analògic.

Notion ens permet que l'usuari final sigui qui decideixi com s'hibriden les dades, el programari democratitza el disseny d'eines. Ja que l'usuari ja no està subjecte a la rigidesa d'un fitxer de Word, sinó que som arquitecte de programari que construeix els seus propis sistemes de pensament i treball.

Finalment, Notion exemplifica la tesi central de El software toma el mando: el programari ja no és una capa invisible, sinó la infraestructura que defineix la nostra cultura contemporània. En un món on la col·laboració i la cultura compartida són la norma, eines com Notion ens ensenyen que el futur de la producció digital passa per la hibridació constant de llenguatges i d'estructures de coneixement.

## 5. Referències bibliogràfiques
* *Manovich, L. (2013).* El software toma el mando. Editorial UOC. (Referència principal per als conceptes d'hibridació, modularitat i remesclabilitat profunda).

* *Notion Labs. (2025).* Notion Help Center & Guides. Recuperat de https://www.notion.so/help (Documentació oficial sobre l'arquitectura de blocs i el model de dades de l'aplicació).
